פרארי היא חברה איטלקית לייצור מכוניות ספורט בעלות ביצועים גבוהים ומכוניות מרוץ, אשר הוקמה בשנת 1929 על ידי אנזו פרארי. בתחילה החברה נקראה סקודריה פרארי ויצרה מכוניות מרוץ בלבד, אך מאז שנת 1947 החלה פרארי לייצר מכוניות ספורט סדרתיות, ושמה שונה לפרארי .S.P.A. בשנת 1969 פיאט רכשה 50% מהחברה ובשנת 1988 הגדילה את חלקה ל-90%.<hr class=break>

פרארי נחשבת בין מכוניות הספורט המהירות בעולם, והיא גם בין המכוניות הנחשקות והיקרות בעולם. כיום קבוצת פיאט שולטת בחברה המבוססת במראנלו, ליד העיר מודנה בצפון איטליה. מתחרותיה העיקריות של פרארי הן למבורגיני ובוגאטי הנשלטות על ידי הקונצרן פולקסווגן.<hr class=break>

פרארי נוסדה כחברה עצמאית. במהלך 1960 הייתה החברה בקשיים כספיים ומר פרארי הודיע על כוונתו למכור את החברה כדי להבטיח את המשך הגיבוי הפיננסי. ההצעה של פורד מוטורי נדחתה לטובת הצעתה של קבוצת פיאט אשר לקחה את השליטה על חלוקת מכוניות הספורט.