<h2>אינטל קרית גת:</h2><sub>מקור: ויקיפדיה</sub>
אינטל אלקטרוניקה בקריית גת הוא הגדול במפעלי אינטל ישראל. מפעל אינטל בקריית גת, על 3,750 עובדיו, רובם מהנדסים, הנדסאים וטכנאים, הוא אחד הגדולים והמתקדמים במפעלי אינטל בעולם. במפעל, שנפתח ב-2008 בהשקעה כוללת של יותר מ-3.5 מיליארד דולר, מיוצרים מעבדי הדור הבא של אינטל בטכנולוגיה המתקדמת של 45 ננומטר. המעבדים מיוצרים על גבי פרוסות סיליקון בקוטר של 300 מ"מ, בחדר הנקי, המשתרע על שטח של 200,000 מ"ר. בסוף אפריל 2014 תוכנן להשקיע כששה מיליארד שקלים במפעליה בעיר.