אינטלת הוא תאגיד בינלאומי אמריקאי, אחת מהחברות החשובות בעולם בתחום של תכנון וייצור מיקרו־מעבדים ומעגלים משולבים. כמו כן, אינטל מייצרת כרטיסי רשת, מערכות שבבים ללוחות אם, מוצרי תכנה והתקנים אחרים. לאינטל פרויקטי מחקר מתקדמים בכל ההיבטים של ייצור מוליכים למחצה, כולל MEMS., וגם לא מעט פרויקטים בתחום התוכנה כמו מהדר לשפות תכנות וערכת פיתוח לעיבודים גרפיים.<hr class=break>

נכון ל-2013 מועסקים באינטל כ-107,600 עובדים. מניית אינטל נסחרת בנאסד"ק, בשווי שוק של כ-125 מיליארד דולר אמריקאי, ומנייתה משתייכת למדד דאו ג'ונס ולמדד S&P 500. ב-2013 ההכנסות השנתיות שלה הגיעו ל-52.708 מיליארד דולר, והרווח הנקי עמד על 9.62 מיליארד דולר.<hr class=break>

אינטל פועלת בישראל מאז נוסד הסניף הישראלי של החברה בשנת 1974 בידי דב פרוהמן, במשרד קטן בחוף שמן בחיפה. כיום יש לאינטל ישראל מרכזי פיתוח בחיפה, בירושלים, בפתח תקווה וביקום, ומפעלי ייצור בירושלים ובפארק התעשייה קריית גת המפתחים ומייצרים מיקרו־מעבדים ומוצרי תקשורת. חברת אינטל העסיקה בישראל כ-10,000 עובדים ב-2013. מקסין פסברג מכהנת מאז 2007 בתפקיד מנכ"לית אינטל ישראל וסגנית נשיא אינטל העולמית.